<!DOCTYPE html>
<html>
	<head>
		<title>Verkefni 1</title>
		<link href="styles.css" rel="stylesheet" />
	</head>
	<body>
	<div class="container">
		<h1>Landhelgisgæsla Íslands</h1>

	<img src="skjoldur.png" width="150" />
		<p>
		<a href="http://www.lhg.is">Landhelgisgæsla Íslands</a> er opinber stofnun íslenska ríkisins sem sinnir eftirliti og löggæslu í 12 sjómílna landhelgi Íslands og 200 sjómílna efnahagslögsögu. Landhelgisgæslan er ábyrgðaraðili vegna leitar og björgunar að skipum og flugvélum á mun stærra hafsvæði sem teygir sig langleiðina til Grænlands, norður fyrir Jan Mayen og austur fyrir Færeyjar. Landhelgisgæslan heldur því úti björgunarmiðstöð sjófarenda og loftfara sem kallast á ensku <span class="ska">Joint Rescue Coordination Center</span> (JRCC Iceland). Innan verksviðs landhelgisgæslunnar er einnig sprengjueyðing, en í kringum Keflavíkurstöðina finnast oft sprengjur og sprengjuefni. Einnig kemur fyrir að tundurdufl skoli á land eða festist í veiðarfærum veiðiskipa. Þá sér Landhelgisgæslan einnig um sjómælingar við Ísland og útgáfu sjókorta. Hjá landshelgisgæslunni starfa um 150 manns.
		</p>
		<p>Samkvæmt lögum er varðskipunum ætlað að veita afskekktum stöðum þjónustu, en einnig heilum byggðarlögum þegar samgöngur bregðast vegna náttúruhamfara. Dæmi um hið síðastnefnda eru Vestmannaeyjagosið 1973 og snjóflóðin á Vestfjörðum árið 1995. Forstjóri er Georg Kr. Lárusson.
		</p>		
		<span class="skip">
		<img src="ship.jpg" align="right"/>
		</span>
		<h3>Saga Landhelgisgæslunnar</h3>

		<p>
		<a href="http://www.lhg.is">Landhelgisgæslan</a> var upphaflega stofnuð 1. júlí 1926. Tveimur vikum fyrr hafði gufuskipið <span class="raud">Óðinn</span>, fyrsta sérsmíðaða íslenska varðskipið, vopnað tveimur 57 mm fallbyssum komið til landsins. Fyrir það hafði íslenskri landhelgisgæslu verið sinnt misjafnlega með leiguskipum eða af Dönum.
		</p>
		<p>Um margar aldir höfðu útlendingar veitt við strendur Íslands og stundum með botnvörpur án þess að sýna Íslendingum tillitsemi þannig að veiðarfæri þeirra löskuðust. Stundum urðu átök vegna þessa og frægt er dæmi þess á árinu 1899 þegar Hannes Hafstein vildi taka breskan togara í landhelgi ásamt nokkrum mönnum en þrír þeirra drukknuðu. Eftir að Íslendingar fengu heimastjórn 1904 gerðu Danir út eftirlitsskipið <span class="raud">Islands Falk</span> og 1913 var Landhelgissjóður Íslands stofnaður. Í sjóðinn áttu að safnast fésektir fyrir ólöglegar veiðar sem síðan yrðu nýttar til þess að fjármagna landhelgisgæsluna.</p> 


		<p>Með sambandslögunum árið 1918 og fullveldinu sem þeim fylgdi var ákveðið að Danir myndu áfram sinna landhelgisgæslu við Ísland sem kæmi til endurskoðunar eftir 25 ár. Á næstu árum voru tekin skip á leigu eftir setningu laga um landhelgisvörn 1919. Árið 1920 keypti Björgunarfélag Vestmannaeyja danska togarann Thor sem var nefndur <span class="raud">Þór</span> og nýttur til eftirlits með fiskveiðibátum Eyjamanna. Fjórum árum síðar var 47 mm fallbyssu komið fyrir á <span class="raud">Þór</span> og síðar keypti ríkið <span class="raud">Þór</span> að fullu. Þann 14. júlí 1929 var skipið <span class="raud">Ægir</span> keypt. Árið 1930 var landhelgisgæslan færð undir <span class="ska">Skipaútgerð ríkisins</span>.
		</p>
	</div>
		</body>
</html>